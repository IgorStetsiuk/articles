## *NASA оголосили про відкриття 7 подібних до Землі планет*

*На прес-конференції, що відбулась вчора у штаб-квартирі організації, NASA оголосили про відкриття семи екзопланет. Розмір кожної з них відрізняються від земних лиш незначною мірою. Три планети знаходяться в зоні населеності зірки TRAPPIST-1, що знаходиться в сузір’ї Водолія у 40 світлових років від Землі.*

Є висока вірогідність того, що на цих трьох планетах є рідка вода і достатній об’єм сонячної енергії на поверхні. Маса однієї з цих планет свідчить про високий вміст води. Інші чотири планети системи також можуть мати воду, але це, за словами астрономів, залежить від складу їхньої атмосфери.

Система TRAPPIST-1 не подібна до сонячної системи, адже TRAPPIST-1 — ультра-холодна карликова зірка, що має масу в 1/10 від маси нашого Сонця. Її яскравість складає всього тисячну частину від яскравості Сонця. При цьому, її розмір лише трохи більший за розмір Юпітера. Відстань від TRAPPIST-1 до її планет порівняно з віддаленістю Юпітера від власних супутників.
[Реконструкція того, як могла б виглядати поверхня планети TRAPPIST-1d](https://www.youtube.com/watch?v=o2MgG6KhO1E)

Невелика відстань, не дивлячись на невисоку температуру зірки дозволяє планетам отримувати достатню кількість тепла для існування води. Розміри кожної з планет більший або менший від Землі на 10-20%. Планети знаходяться не надто далеко одна від одної, за рахунок чого їх можна побачити, знаходячись на поверхні однієї з планет.

Відкриття семи планет, на яких потенційно може бути вода — величезна рідкість для астрономів. До того ж, відстань у 40 світлових років в масштабах всесвіту досить недалека. Не зважаючи на те, що сьогодні людині необхідно понад мільйон років аби подолати цю відстань.
Нагадаємо, що не так давно відеоролики [NASA про космос](http://watcher.com.ua/2016/07/25/videorolyky-nasa-pro-kosmos-ozvuchyly-ukrayinskoyu-movoyu/) озвучили українською мовою.

##### [ДЖЕРЕЛО](http://watcher.com.ua/2017/02/23/nasa-oholosyly-pro-vidkryttya-7-podibnyh-do-zemli-planet/)

Висновок :
>Форм життів дійсно дуже багато а про незвідані пленети і не має чого говорити! Якщо люди встигнуть, вивчити закони  паралельного світу. Нічого там складного немає. Необхідно всього лише буде потрібно .... умммм...не будемо вдаватися в подробиці. Коротше кажучи, нічого складного немає, при розвитку сучасних технологій, це цілком реально — знайти інші розумні істоти з відповідним нам інтелектом , або ж навіть подорожувати космосом долаючи при цьому десятки світлових років. За великим рахунком це відкриття , іншої невідомої до сьогодні сонячної системи дає нам змогу зрозуміти що ми не одні і ймовірність існування інших цивілізації збільшується в рази. Я впевнений, що людство на цьому не зупиниться і можливо, зустріч світів уже близько...